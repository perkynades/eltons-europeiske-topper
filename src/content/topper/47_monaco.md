---
status: GJENNOMFØRT
rang: 47
land: Monaco
høyestePunkt: Chemin des Révoires
moh: 163
fom: '07.03.2025'
tom: '09.03.2025'
landEmoji: '🇲🇨'
---

# Chemin des Révoires, Monaco, 163 moh

_Gjennomført fra 07.03.2025 til 09.03.2025_

Bonjour!

Velkommen til neste land på listen, Monaco og toppen Chemin des Révoires på 163 moh.

Monaco befinner seg sør-øst på den Franske rivieraen, rett ved landegrensen til Italia. Det er derfor enklest og best å reise til Nice i Frankrike, så la oss gjøre akkuratt det. Sammen med alle de store utforskerne så startes de største reisene fra Helsfyr T-bane stasjon og videre til Oslo lufthavn med tog fra Oslo S.

![T-bane på Helsfyr stasjon](../../assets/47_monaco/osl_til_nice/helsfyr-t-bane.jpg)

![Vy tog på Oslo Sentralstasjon](../../assets/47_monaco/osl_til_nice/oslo-s-tog.jpg)

På Oslo lufthavn er det klart for første fly til Zurich, hvor vi fra Zurich flyr videre over Alpene til Nice.

![Swiss fly på Oslo lufthavn](../../assets/47_monaco/osl_til_nice/swiss-fly-osl.jpg)

![](../../assets/47_monaco/osl_til_nice/air-baltic-fly-zurich.jpg)

![](../../assets/47_monaco/osl_til_nice/fly-over-alpene.jpg)

Fra Nice lufthavn er det bare en liten tur med trikken før man er fremme i sentrum. Forresten, hvis du tror det er irriterende med unger på fly så har du ikke havnet ved siden av damer på kjærringtur. På vei mellom Oslo og Zurich havnet jeg ved siden av 5 damer i 50-åra fra Dokka hvor skravla gikk helt fra gaten i Oslo til vi var av flyet i Zurich. Ingen form for noice-cancelling teknologi hjelper mot slike dødlige nivåer av kakkling.

![](../../assets/47_monaco/osl_til_nice/trikk-nice.jpg)

![](../../assets/47_monaco/osl_til_nice/strand-nice-i-mørket.jpg)

Etter en natt på hotell i Nice går turen videre til Monaco med tog. Toget går fra Nice ville til Monaco monte carlo med den franske jernbaneoperatøren SNCF og tar ca. 25 minutter. Uansett om man skal til Monaco eller ikke så anbefaler jeg denne togturen på det sterkeste! Det å sitte på et tog som går langs den Franske rivieraen på en solfylt dag er helt fantastisk.

![](../../assets/47_monaco/monaco/nice-ville.jpg)

![](../../assets/47_monaco/monaco/tog-på-nice-ville.jpg)

![](../../assets/47_monaco/monaco/toget-langs-den-franske-rivieraen.jpg)

![](../../assets/47_monaco/monaco/utenfor-togstasjonen-i-monaco.jpg)

Det er ikke vanskelig å skjønne at man har kommet fram til Monaco, spesielt når man blir møtt med en sportsbil forhandler før matbutikk man leter etter.

![](../../assets/47_monaco/monaco/lamborghini-forhandler.jpg)

Så snart jeg er ferdig med å glane på kule biler så starter klatringen opp mot Monaco sitt høyeste punkt. Er en del trapper opp mot punktet, men finner også ut etter å ha besteget toppen at innbyggerne av Monaco ikke er så veldig glad i det. Og har bestemt seg for å bygge heiser overalt for å flytte seg opp og ned i det lille landet sitt.

![](../../assets/47_monaco/monaco/trapp.jpg)

Det tar ca. 20 minutter å nå toppen, hvor man må krysse landgrensen til Frankrike en del ganger. Heldigvis er det ingen grensekontroller mellom Monaco og Frankrike.

Og vips så har vi besteget Chemin des Révoires på hele 163 meter over havet! Skal være helt ærlig å si at jeg måtte dobbeltsjekke en del om det her virkelig var det høyste punktet. Men vegitasjonen på den andre siden av veien er i Frankrike, ikke Monaco. 

![](../../assets/47_monaco/monaco/toppen/toppen-1.jpg)

![](../../assets/47_monaco/monaco/toppen/toppen-2.jpg)

![](../../assets/47_monaco/monaco/toppen/toppen-3.jpg)

![](../../assets/47_monaco/monaco/toppen/toppen-4.jpg)

![](../../assets/47_monaco/monaco/toppen/toppen-5.jpg)

Når man først er i Monaco så kan man bruke dagen på å se på noen kule bilær og båtær.

![](../../assets/47_monaco/monaco/bilær.jpg)

![](../../assets/47_monaco/monaco/båtær.jpg)

Nice er forresten ikke den værste byen å måtte oppholde seg i for å komme videre til Monaco sitt høyeste punkt.

![](../../assets/47_monaco/nice/engelske-slott.jpg)

![](../../assets/47_monaco/nice/utsikt-mot-havna.jpg)

![](../../assets/47_monaco/nice/utsikt-over-nice.jpg)

Men med det er det på tide å vende snuten hjem mot Norge og Oslo. Det fine med Nice er at hvis man har god tid og lite bagasje kan man gå langs vannkanten til flyplassen.

[On se revoit au Danemark!](/topper/46_danmark)

![](../../assets/47_monaco/nice_til_osl/strand-nice.jpg)

![](../../assets/47_monaco/nice_til_osl/nese-sas-fly.jpg)

![](../../assets/47_monaco/nice_til_osl/flyet-svinger-over-nice.jpg)
